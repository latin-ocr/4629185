22

similis generis codicem habuit. In proximo pro si sese etiarn Paris. habet
si se, sono minus ingrato. Proximo capite 20 extremo, §. 50, ubi edebatur
aut impudentia et huic et ceteris magnam ad se defendendum faculta-
tem dabit, Orellius rectissime Aldi (tam recens enim est) interpolationem
notavit, ineptissimam (quod miror non animadversum, ne ab Orellio qui-
dem; qui sunt enim illi ceteri, quibus facultas defendendi sui detur, si
Caelium accusator certis definitisque criminibus aggressus sit?) et soloecam
(ad se defendendam de pluribus, quod patronum habere debebat, qui deq
senciendum gerundium esse doceret). Codices quattuor meliores aut im-
pudentia et huic defendendum facultatem dabit, alii defendendi. Sensus
patet ; verba minus bene Orellius restituit, et, quae causa fuit interpolandi‚
licenter in ad mutato et pronomine non apto posito. ¹) Nec dativus
abesse potest. Videtur igitur scribendum: aut impudentia ei sui desen-
dendi facultatem dabit. Levis et frequens error archetypi (et pro ei)
turbas excitavit.

Superest dc aliis quibusdam loci disputandi materia3 sed diu lecto-
res in exilibus rebus tenuimus. ltaque illis in aliud tempus reiectis ea
proferemus, de quibus rerum academicarum nostrarum studiosos certiores
facere iussi sumus.

In duos enim medicinae licentiatos, quos ob edita ingenii et scientiae
specimina facultas medica summis in sua arte honoribus dignos indicavit,
rex augustissimus, ut ii rite conferantur, permisit. Qui quem vitae et stu-

diorum cursum habuerint, ipsi exponent.

1) Hic dicitur reus, quum a patrono demonstratur, non nominatur, hic addito nomine ali-
quis e praesentibus5 is necessario ponitur, ubi refertur pronomen ad personam in eadem
sententia nominatam, ut hoc loco praecessit Caelii nomen.

----r<---——-————-‡— «ω- —--

