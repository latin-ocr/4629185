Quattuor fere sunt anui, quum vir doctissimus, N. B. Krarup, mihi si-
gnificavit, se, quum paucis ante annis Parisiis versaretur, praeter alios co-
dices scriptorum Ciceronianorum duos praestantissimos diligenter tractasse,
qui aliquot Ciceronis orationes continerent, alter Verrinarum· libros duos
extremm, alter, qui in bibliotheca regia 7794 numeratur, eas, quae sunt
pro P. Sestio, in P. Vatinium, pro M. Caelio, de provinciis consularibus,
pro M. Cornelio Balbo, eorumque codicum scripturis a se notatis utendi
liberrimam potestatem obtulit. ld· mihi pergratum erat. Nam quum ad
Verrinas emendandas paulo ante ipse in epistola ad Orellium usus essem
lectionibus egregii codicis Parisiensis ante duo saecula excerptis ‚ scire cu-
piebam, ecquid novi subsidii afferret illa sive eiusdem codicis nova perve-
stigatio sivo alterius valde similis, neque enim statim patebat, utra verior
esset opinio ¹). Eas autem orationes, quae in altero codice erant, satis mihi
constabat neque initio cx bonis codicibus editas neque postea eorum
ope constanter et perite emendatas esse, omninoque in his orationibuS,
quae vulgo minus studiose lectitarentur, minus etiam, quam in reliquis,
criticae operae, quae quidem fructuosa esset, positum3 itaque plurima et
gravissima menda tolli ex iis posse, si quis codicem a recentissimiS, quibus
vulgares libri obsiderentur, interpolationibus immunem nactus esset. Talem
autem *Parisiensem illum esse non solum ipsa antiquitas ostendebat, —-
noni enim seculi dicebatur esso nec ab opinione magnae certe vetustatis
abhorrebat vocabula scribendi constans ratio, — verum etiam multorum

1) Veriorem fuisse posteriorem, nuper demonstravi in dissertat. crit. de locis aliquot Cn.
oratt. Verriu. p. Ι (1832) p. 4 uot. et p. ΙΙ (1835) p. 14 not.

1⁴}

